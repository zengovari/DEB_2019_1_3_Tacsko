# Követelményspecifikáció

Időjárás előre jelző program
------

#### I. Bevezetés

Egy öregotthon számára az idős emberek által is egyszerűen használható időjárás előre jelző programot szeretnénk a könyvtári számítógépen való használatra, amivel meg tudják nézni az időjárást akár több napos előrejelzéssel is, hogy tudják hogyan tervezzék meg a napjaikat, az akkori időjárás viszonyoktól függően.

#### II. Jelenlegi helyzet

Jelenleg nincs olyan időjárás előre jelző programunk, amely kényelmesen használható lenne, ugyanis a lakóink közül nem mindenki rendelkezik okostelefonnal, illetve a TV-ben és rádióban hallható időjárásjelentésekre várni kell, vagy az is előfordulhat, hogy rossz időjárási körülmények között a rádió nem képes csatornákat fogni, mivel az idős otthon hegyvidéken található. Az interneten elérhető eszközök pedig számunkra nem megfelelőek ugyanis a kezelésük a lakók számára bonyolult. Előfordult már, hogy a lakók el akarták hagyni az otthont egy sétára, vagy találkozni az ismerőseikkel, de mivel nem tudták milyen lesz aznap az időjárás így nem mertek elmenni. A gondozóiknak meg csak utólagosan mesélik el panaszaikat, így sajnos nem tudnak rajtuk segíteni. Gyakran megtörténik, hogy az alkalmazottakat keresik fel a lakók az időjárással kapcsolatban, hiszen nekik van okostelefonjuk. Ez viszont rengeteg energiát és időt vehet el az alkalmazottaktól, így más dolgokra nem jut idejük vagy leginkább elfelejtik mit is akartak csinálni és a munka elvégezetlenül maradhat, ami komoly anyagi és szellemi károkkal járhat.
A legrosszabb változat az, amikor a lakók az ablakon át szólítják le az utcán sétáló embereket, hogy megtudakolják az időjárást. Ez nem csak hogy zaklató lehet a járókelők számára, de a lakó testi épségét is veszélyeztetheti hiszen akármikor áteshet az ablakon.

#### III. Vágyálomrendszer leírása

Szükségünk lenne egy olyan programra, amelynek a használata egyszerű, a jelenlegi helyszín alapján az átlátható módon kiírja a jelenlegi időjárást, illetve add egy több napos előrejelzést is. Örülnénk annak is, ha értesítést küldene abban az esetben, ha eső, zivatar vagy más fontosabb természeti jelenség várható, illetve, ha más, a felhasználó által beírt helyszínek is megtekinthetőek lennének. Nagy segítség lenne a lakóknak, ha minél kevesebb művelettel meg tudnák nézni az időjárást, mert gyakran előfordul, hogy abbahagyják, amit elkezdtek, ha bármilyen kényelmetlenséget éreznek, vagy túlságosan nehéznek vélik a feladatot.
Megkönnyítené az idősek dolgát, ha esetlegesen a képernyővédőn is kiírná az időjárást, hogy amikor senki sem használja akkor elég legyen mellette elmenniük az időseknek és egy szimpla ránézéssel láthassák az időjáráselőrejelzést.

#### IV. Jelenlegi üzleti folyamatok modellje

Jelenleg a lakóknak egészen estig várniuk kell az időjárás jelentés megtekintéséhez, azonban ebben az időpontban nem biztos, hogy mindenki ráér.

#### V. Igényelt üzleti folyamatok modellje

Megérkeznek a lakók az idős otthonba, ezután a könyvárban elérhető számítógépen bármikor megtekinthetik az időjárás előrejelzést anélkül, hogy várni kellene estig így könnyen, mások segítsége nélkül saját képességeik felhasználásával megtudják az időjárást az elkövetkezendő napokra.
